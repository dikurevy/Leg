# Karakterleg

Denne leg omhandler hverken karakterere der gives i bedømmelse af præstationer,
eller typografiske tegn der også til tider betegnes karakterer.

Derimod menes der en personlighed, eller samling af egenskaber der kendetegner
et menneske.

## Procedure

* Alle deltagere laver en karakter ved at udfylde de egenskaber der står beskrevet under 'Egenskaber'
* Deltagere inddeles i hold af to eller tre personer.
* Hvert hold får en karakter pr holdmedlem.
    - Evt kan karakterene klippes ud sådan at hver karakter er tilfældig sammensat.
* Hvert hold skriver en hurtig sketch der omhandler de udleverede karakterer

Da dette er en øvelse bør man have begrænset tid til at udføre karakterene og skrive sketchen.

## Egenskaber

En karakter indeholder følgende egenskaber:
* Navn
    - Som regel ikke vigtig for sketchen, men da dette er en øvelse i at lave karakterer, bør den med.
* Komisk perspektiv
    - Måden som personen ser verdenen på anderledes end normale mennesker. Dette er hvad der gør karakteren sjov.
      Forskellen på karakterens verden og den rigtige verden.
    - Dette er 'præmissen' for karakteren.
    - Fx: Gymnasie elev [Tid til studievalg, DIKUrevy 2016] -> Syntes alt er spændende.
    - Fx: Sangerinde [Skywalk, DIKUrevy 2016] -> Syntes at en skywalk er det bedste.
* Fejl
    - Ting man kan grine af
    - Skal distancere publikum fra karatakteren så det er ok at grine af ham.
    - Fx: Indenterer med tabs
    - Fx: Fysiker
* Menneskelighed
    - Gør at man kan relatere til, og har sympati med karakteren. Det modsatte af fejl.
    - Fx: Har svært ved <Indsæt vilkårligt svært kursus>
    - Fx: loyalitet, nysgerrighed venlig...

Disse egenskaber bør typisk overdrives mest muligt
    - Fx: Han syntes det er spændende -> NØØØØØØØØØØØØØØØØ...ØJ!!

De kan også komplimentere hinanden, for eksempel hvis Komisk Perspektiv er "Jeg er den bedste koder i verden"
og Fejl er "Han koder kun HTML"

## Variationer
Man kan evt udvide egenskaberne med 2 slags behov:

* Ydre behov
    - Hvad personen går efter at opnå
    - Fx: Jeg vil have flere penge
    - Fx: Jeg vil have bedre karakterer

* Indre behov
    - Hvad det viser sig at personen i virkeligheden havde brug for
    - Fx: Komme videre efter at være blevet mobbet i 7. klasse for at være fattig
    - Fx: At blive accepteret blandt sine kammerater

Disse kan konflikte sådan at karatkeren skal vælge hvad der er vigtigst.
